---
title: "Star Wars: The Rise of Skywalker"
date: 2019-12-23T14:08:00+02:00
image: bb-8.jpeg
tags:
  - cinema
---

![KathrineSwitzer](bb-8.jpeg)
Os droides BB-8 e D-O

O pasado venres 20 fun ver a recén estreada <cite>Star Wars: The Rise of Skywalker</cite>, o Espisodio 9 da saga. Como valoración diría que me pareceu **un final digno para unha triloxía mediocre**.

Din algúns medios que peca de querer contentar aos fans da saga despois das críticas ás 2 anteriores, e pode ser certo, pois sí ten moitas referencias ás películas antigas, pero eu iso non o vexo necesariamente malo.

Creo que en toda a triloxía nótase moito a man de disney para mal, pero supoño que non é porque non o sabian/queiran facer mellor, senón que intentarían buscar o termo medio entre ser fieis á saga e crear un producto que calquera poida ir ver e ingrese millóns.

Aínda que a anuncian como a fin da saga espero que no futuro vexamos máis triloxías, pois quedan motísimas cousas abertas e non só neste último episodio, porque non sei se son o único que se lembra, pero o Episodio 8 remata coa que a min me parece [unha das mellores escenas de toda a saga](https://www.youtube.com/watch?v=StOM6632jkg).

Por certo, J.J. Abrams (o director), revelou o que Finn quería decirlle a Rey, e era que el tamén é sensible á *forza*. Esto ten certa relevancia, pois eu mesmo vía como un sacrilexio que no Episodio 7 Finn fose quen de ferir con un sable láser a Kylo Ren sendo este un Lord Sith e o primeiro un *simple* soldado imperial desertor.
