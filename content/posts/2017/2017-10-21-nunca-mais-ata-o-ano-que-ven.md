---
title: Nunca Máis… ata o ano que vén
excerpt: Os lumes asolagan unha vez máis Galiza. Xa van moitas veces, e esta vai ser simplemente unha máis.
image: luis-davila-lumes.jpg
tags:
  - galiza
  - politica
  - ecoloxismo
---

Outra vez o **lume** arrasa co ben máis prezado que temos en Galiza. Outra vez é completamente **intencionado**. Outra vez as políticas de prevención son **nulas ou insuficientes**. Outra vez se nos parte a alma vendo arder o noso monte, e gritamos que **#NuncaMáis**. Outra vez, e xa van…

Igual é demasiado sinxelo ser pesimista despois dunha gran catástrofe natural como a que estamos a vivir estes días en Galiza, aínda que por outra banda aquí xa pouco nos tiña que sorprender, ao fin e ao cabo, é máis ou menos **o de tódolos anos**.

Ben é certo que cando hai mortos e tanto perigo en aldeas e cidades a relevancia e a dor multiplícanse, pero calquera incendio faille sentir a un galego unha profunda e lúgubre tristeza.

Nestes días, en calquera charla con outra persoa todos aseguramos saber perfectamente cal é a **causa** desta barbarie que nos asola ano tras ano. Todos temos a nosa teoría, e disparamos cañonazos contra todo o que se menea: Se o político de turno non é do partido que votamos nós, a culpa é do político. Se deteñen a un brigadista, a culpa é dos brigadistas; e así indefinidamente.

A miña non é máis ca unha simple opinión desas, pero a min paréceme moi complicado que semellantes desatres naturais ano tras ano teñan somentes un culpable. **Igual todos temos parte de culpa**.

Os **altos** **cargos políticos** nen están nen se esperan. As leis de prevencións son pouco menos que anecdóticas e propaganda electoral. Tódolos comezos de verán anuncianse medidas anti-incendios «sen precedentes», e ao final tódolos anos temos o mesmo resultado. O grave é que Galiza é a rexión de Europa que **máis presuposoto** adica á loita contra os lumes: 170 millóns de €. Pois eu non entendo en absoluto onde se invirten eses cartos ( [Ademáis de en facer paripés diante da conselleira](http://www.sermosgaliza.gal/articulo/social/desprazan-5-helicopteros-aos-ancares-co-lume-extinto-acompanar-visita-da-conselleira/20171019175745062491.html) ). As labores de limpeza e **prevención** son **nulas**, e as labores de **extinción** a cotío **insuficientes** e **desorganizadas**. Recentemente, os sindicatos de bombeiros comezaron a  [esixir a dimisión da concelleira de Medio Rural](http://praza.gal/movementos-sociais/15249/os-sindicatos-dos-bombeiros-forestais-esixen-a-dimision-da-conselleira-do-medio-rural/)  porque cren que é «Vergonzosa a xestión da Xunta de Galicia. Hai menos efectivos dos que din e son insuficientes» e piden tamén que se lle conte á cidadanía ás millonadas que se lle pagan cada ano a **empresas privadas**.

Pero en realidade, tamén seríamos un pouco hipócritas se de verdade dixésemos que esperabamos algo mellor deles, así coma se dixésemos que son eles os únicos responsables, pois en Asturias e en Portugal tamén ardeu, con gobernos distintos (aínda que descoñezo se igual de ineficaces).

As **grandes empresas** directamente relacionadas co sector forestal tamén teñen o seu. A madeira queimada véndese. Ademáis, como está queimada hai que vendela sí ou sí, e a **prezo de saldo**. Eu vin a tratantes de madeira ir á casa persoas ás que tan só facía uns días que lles ardera algunha finca de monte. De varios que foron, algún ata sabía xa que fincas tiña o da casa e cantas hectáreas lle arderan.
Eu non son quén para decir que estas empresas están interesadas ou non en que o monte arda, pero sí creo que estas empresas son a **grandes beneficiadas** dos incendios, e se digo a verdade, esto é o que peor me cheira de todo o asunto.

Fai uns días enterámonos de que 6 das principais empresas do sector da prevención de incendios en España [pactaran en segredo prezos 3 veces por riba do normal](https://www.digitalsevilla.com/2017/06/22/empresas-espanolas-estafaron-al-gobierno-portugues-amanando-contratos-extincion-incendios/) para estafar a Portugal nas súas labores de prevención. En Portugal este ano morreron máis de 100 persoas por mor dos incendios. Sobran as palabras.

![Kathrinewitzer](luis-davila-lumes.jpg)
Viñeta de Luís Davila sobre os lumes en Galiza

Directamente relacionado co anterior están os **incendiarios** en sí. Case sempre seguen un patrón tipo: o máis díscolo e incivilizado da aldea, que ten mala ou nula relación cos veciños e con poucos recursos económicos. A esta xente **páganlles por prender o lume** (algúns aseguran incluso que as cantidades poden ir relacionadas cos resultados). O díficil da cuestión é saber quen. Aquí os fíos que moven estas marionetas soen ser imposibles de seguir ata moi arriba.

Tamén temos visto todos algún caso no que o pirómano é un dos propios brigadistas, e xa non se dubida en apuntar a ese colectivo tamén. Eu creo que é importante recordar que tanto **brigadistas, bombeiros, forzas de seguridade**, etc. xóganse a vida en cada incendio polo noso monte e pola nosa xente. Imaxino que a actitude destes fronte á **falta de medios** e á **desorganización** completa debe de ser aínda máis indignada que a nosa. No recente incendio en Chadebrito (Nigrán), un dos puntos máis infernáis da pasada vaga de lumes,  [un policía asegura que se viron sobrepasados completamente e que algúns compañeiros chegaron a chamar á familia para despedirse e a sacar a pistola para pegarse un tiro antes de morrer ardidos.](http://www.elmundo.es/sociedad/2017/10/18/59e6f529468aeb4a3b8b4607.html)

Por últimos tamén estamos **o pobo**, que sentimos tanta rabia e tanta dor con cada incendio. O problema é que pasan 2 meses, temos que ir plantar un leira… e ahí xa se nos olvida por completo toda a rabia e toda a dor, esvaéce totalmente o amor que aseguramos ter pola nosa terra, e plantamos a nosa empinada leira con **eucaliptos**. Non nos tembla o pulso o máis mínimo. Como se escoita tantas veces: «*Eh, se non lle planto eucaliptos, ¿qué rendemento lle saco eu ó monte?*» Pois o rendemento que lle sacamos ó eucalipto vímolo estes días, e vémolo tódolos anos (E sí, ENCE tamén o vé tódolos anos). Tamén hai que decir que ata fai pouco era por descoñecemento, pois ninguén nos avisou do mal que éstes fan na nosa terra. Está máis que demostrado e advertido que o Eucalipto é gasolina pura para os incendios, ademáis do dano que fai no noso ecosistema xa de por sí. Creo que un dos pasos máis importantes que podemos e **debemos** dar todas e todos é facer o noso monte realmente noso, **sen especies invasoras**, e escoller así cómo queremos que sexa Galiza.

Déixovos aquí o  [Manifesto STOP Eucalipto](https://drive.google.com/file/d/0B0Fs6rAA9jzMRG5RZHJrU0I1bms/view?usp=sharing) firmado por moitísimas asociacións galegas por se queredes obter máis información sobre o dano que fai esta especie invasora.
Se hai algo que nos une completamente ó 100% dos galegos, independentemente de idades, ideoloxías ou procedencias, é o **amor que sentimos pola nosa terra** e o que ésta representa nas nosas vidas. En cada desastre que sufrimos demostrámolo unha e outra vez. O domingo a propia xente non dubidou en saír a **loitar contra o lume** para salvar o seu, o do veciño, **o noso**. O luns miles de persoas saíron á rua manifestarse en contra do terrorismo medioambiental que sufrimos. Fagamos que ese amor dure os 365 días do ano, e que os lumes deixen de ser o mesmo tódolos anos.

Déixovos aquí algún artigo interesante que lin estes días:
*  [Fuego, mentiras, y plantaciones de eucalipto (ctxt.es)](http://ctxt.es/es/20171011/Politica/15601/incendios-galicia-nu%C3%B1ez-feijoo-xunta-prevencion-eucalipto-fiscal-Varela.htm)
*  [Lume, a xestión da complexidade (praza.gal)](http://praza.gal/opinion/4262/lume-a-xestion-da-complexidade/)
*  [Arde Galicia. Por que? (praza.gal)](http://praza.gal/opinion/4254/arde-galicia-por-que/)
*  [Miguel Ucles, as verdades dun bombeiro que estivo nos peores lumes: “Menten descaradamente” (galiciaconfidencial.com)](http://www.galiciaconfidencial.com/noticia/65470-miguel-ucles-verdades-dun-bombeiro-estivo-peores-lumes-menten-descaradamente)
*  [Unha ducia de bos exemplos de xestión do monte (praza.gal)](http://praza.gal/ducia/280/bos-exemplos-de-xestion-do-monte/)
*  [“Quixemos facer máis e non se nos permitiu” (sermosgaliza.gal)](http://www.sermosgaliza.gal/articulo/social/quixemos-facer-mais-non-nos-permitiu/20171020163347062534.html)
