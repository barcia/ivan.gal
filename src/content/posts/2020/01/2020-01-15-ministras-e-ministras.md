---
title: Ministras e ministras
date: 2020-01-15T18:00:00+01:00
draft: true
tags:
  - politica
  - feminismo
  - lingua-galega
---

O pasado luns as novas ministras e ministros prometeron o seu cargo diante do Rei.

Como era de esperar, usáronse distintas formas para definir ao Consello. De feito, creo que todas as formas posibles:

- Consello de Ministras
- Consello de Ministros
- Consello de Ministros e Ministras
- Consello de Ministras e Ministros

Por suposto isto xa dou para todo tipo de publicacións e opinións durante 24h. con posturas a favor ou en contra. Bueno, estamos en España a comezos dos anos 20 así que rectifico: posturas *MOI* a favor ou *MOI* en contra.

Os detractores afirman que iso é falar mal. Que o xénero masculino úsase para abranguer todos os sexos. Que o dí a <abbr title="Real Academia Español">RAE</abbr>. ¡A RAE!.

Definido moi a grandes trazos, a RAE non lle dí a xente como se ten que falar senón que **recolle como fala a xente**.

Na miña opinión non hai nada máis natural -e bonito- que **unha lingua que evoluciona**. Sí é certo que o Español o fai de forma máis lenta, pero os que somos galegofalantes vemos unha lingua moito máis viva e con unha morea de cambios nos últimos anos.

Pero o máis curioso e relevante de todo é realmente **non sempre usamos o xénero masculino para falar de xeito xenérico**.

Para falar de profesións vemos normal dicir *azafatas*, pero por outra banda eles son os *pilotos*. Elas tamén son as *enfermeiras*, pero eles son *médicos*. Elas tamén tamén son *limpiadoras*, *asistentas*, *secretarias*, *caixeiras* ou *coidadoras*. Pero *xefe* e *empresario* é a que abrangue os dous xéneros.

Que non vos caiba dúbida de que o feminismo tamén cambiará a nosa lingua e a fará evolucionar, como tantas outras cousas.
Afortunadamente.
