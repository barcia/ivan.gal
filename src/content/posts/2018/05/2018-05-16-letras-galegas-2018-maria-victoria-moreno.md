---
title: Letras Galegas 2018, María Victoria Moreno
excerpt: Repasamos a vida e a obra de María Victoria Moreno, a escritora homenaxeada no día das Letras Galegas 2018
image: maria-victoria-moreno-letras-galegas-2018.jpg
tags:
  - galiza
  - lingua-galega
  - literatura
---

O próximo xoves día 17 de Maio celébrase, como tódolos anos, o **día das Letras Galegas**. Este ano está adicado á escritora **María Victoria Moreno**, a quen coñeceremos hoxe un pouco máis.

María Victoria é a **4º muller** en ser homenaxeada o día das Letras Galegas. Antes ca ela fórono Rosalía de Castro, Francisca Herrera Garrido e María Mariño.

## Biografía
Para empezar, debemos destacar que María Victoria non naceu en Galicia. É natural de **Cáceres,** do ano 1939. Dende nena tivo unha educación axeitada. Estudou o bacharelato nun internado en **Barcelona** onde aprende Catalán e Francés e onde descubre a literatura co *Quixote* e o *O Principiño*. Posteriormente, de 1958 a 1963 estuda **Filoloxía Románica** na Universidade Complutense de **Madrid** onde tivo de mestres a xente como Dámaso Alonso.
Ao rematar a carreira, a nosa autora casa con José Luis Llácer, un valenciano invidente 10 anos maior ca ela e co que adoptaría 2 fillos anos despois. Ese mesmo ano destinan a José Luis como profesor a un instituto da ONCE en **Pontevedra**, feito polo que a parexa se traslada por primeira vez a **Galicia** tendo María Victoria uns **24 anos**.

A autora galega xa coñecía Galicia, pois dende nena visitara a unha tía que tiña en Valdoviño.
En Pontevedra ela tamén comeza a traballar como **mestra** de latín e de francés e 2 anos despois é destinada a Lugo (ó que hoxe é o Lucus Augusti) despois de aprovar a oposición, lugar pasa outros 2 anos antes de volver de novo a Pontevedra como mestra de lingua castelá.

{% img "maria-victoria-moreno-letras-galegas-2018.jpg", "Imaxe de María Victoria Moreno" %}

En 1986 consegue praza de **catedrática en Sanxenxo**, e 4 anos despois consegue o traslado ó IES Gonzalo Torrente Ballester de **Pontevedra** onde estará ata o remate da súa carreira como docente.

EN 1996 morre o seu home, e un ano despois diagnoticanlle a ela **cancro de mama**.
En 2002 xubílase como catedrática de ensino medio, e finalmente en **2005** morre por mor do cancro aos **66 anos de idade**.

Previamente volverase casar cun capitán da mariña mercante cubano.


## María Victoria e o galego
Despois de asentarse definitivamente en Pontevedra, María Victoria comeza a ser moi **activa na vida cultural e política Galega**. Durante a ditadura franquista estaba prohibido o ensino en Galego, pero ela aproveitaba as súa clases de literatura castelá dos **venres** para ensinar **literatura galega** ós seus alumnos. O seu compromiso máis grande coa nosa lingua sempre foi o de ensinarlla e transmitirlla **ós nenos e nenas**.

Tamén dou cursos de galego non remunerados nalgunha ocasión en lugares como Ourense, Pontevedra ou Vilagarcía de Arousa que estaban dirixidos a mestras, mestres e outras persoas que non tiveran a ocasión de recibir formación en lingua galega.
En 1973, xunto con outros defensores da lingua, abre en Pontevedra a **librería Xuntanza**, un lugar onde se podían atopar libros prohibidos polo réxime e onde se axudaba a recaudar fondos para axudar a presos políticos.

Por suposto, toda esta defensa e promoción do galego trouxolle nalgunhas ocasión problemas co réxime.

Como dixen, a autora galega naceu en Cáceres pero sempre se sentiu profundamente atraída por Galicia, pola súa lingua e pola súa cultura, e considerouse a si mesma **galega** por ser a terra e a lingua coa que se identificou.

Tras a súa morte, a súa biblioteca persoal de 5000 volumes foi doada ó IES Gonzalo Torrente Ballester.

## A súa obra
Na súa obra destaca sobretodo a **literatura infantil e xuvenil**, aínda que tamén escribiu algún ensaio, narrativa, poesía e colaborou na elaboración de libros de texto.
O seu primeiro libro, *Mar Adiante*(1973), tivo unha **gran repercusión** e colocou a María Victoria como unha das autoras pioneiras na literatura infantil galega.
Outras obras salientables son *O cataventos* (1979) que acadou o Premio O Facho, *A festa no faiado* (1983), e *Leonardo e os fontaneiros* (1986).

Pero sen lugar a dúbidas a obra con máis renome é *Anagnórise*(1988), que xa é un **clásico** da literatura xuvenil galega e que a rematou de consolidar como unha das grandes referencias da lituratura para os máis novos..

Nas súa obra destaca a importancia de temas trascendentais como os conflitos de identidade na adolescencia, o amor e respeto polos animais, etc.
A parte da literatura xuvenil, tamén é interesante destacar o ensaio *Diario da luz e a sombra* (2004), donde relata a súa **experiencia co cancro**.

Nos últimos anos da súa vida, María Victoria recibiu numerosos premios e **homenaxes** como recoñecemento á súa obra e á súa labor como defensora da nosa lingua.

María Victoria Moreno contribuíu enormemente á nosa lingua, amosando sempre un forte **compromiso social** e exercendo a labor de promocionar o galego desfrutando da literatura.
Para rematar, deixamos unha frase da propia María Victoria que explica ben a súa relación co galego.

> *A miña relación con Galicia e a miña opción pola súa lingua é, simplemente, unha historia de amor*

 María Victoria Moreno, en 1993, no congreso Poetas Alófonos en Lingua Galega

*  [María Victoria Moreno](https://academia.gal/figuras-homenaxeadas/-/journal_content/56_INSTANCE_8klA/10157/1030128)  – academia.gal
*  [María Victoria Moreno](http://editorialgalaxia.gal/autor/maria-victoria-moreno/)  – editorialgalaxia.gal
*  [María Victoria Moreno, la extremeña a la que el franquismo vigiló por enseñar gallego](http://www.hoy.es/prov-caceres/maria-victoria-moreno-20180512131258-nt.html)  – hoy.es
*  [As Letras do 2018 para María Victoria Moreno, a profesora que viaxou cara ao galego](http://praza.gal/cultura/14453/as-letras-do-2018-para-maria-victoria-moreno-a-profesora-que-viaxou-cara-ao-galego/)  – praza.gal
*  [María Victoria Moreno](https://gl.wikipedia.org/wiki/Mar%C3%ADa_Victoria_Moreno)  – Galipedia
