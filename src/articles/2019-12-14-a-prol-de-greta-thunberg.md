---
title: A prol de Greta Thunberg
description: Artigo a prol da activista contra o cambio climático Greta Thunberg onde destaco todo o que pode aportar á loita contra o cambio climático
images:
  - https://ik.imagekit.io/ivanbarcia/markus-spiske-D-QiXQgJxzA-unsplash_maYoBvWUz.jpg
tags:
  - ecoloxismo
---


{{< img src="markus-spiske-D-QiXQgJxzA-unsplash_maYoBvWUz.jpg" alt="Imaxe da manifestación contra o cambio climático">}}


A pasada fin de semana celebrouse unha manifestación histórica polo clima en Madrid. A maior que se lembra.

Xa dende semanas antes todas escoitamos falar de **Greta Thunberg**. Esta rapaza Sueca de 16 anos fíxose famosa pola súa labor como activista mediombiental comezando con unha sentada ela soa diante do parlamento Sueco, e por facer declaracións nun tono directo e belixerante contra a clase política. Algo que non se espera de unha rapaza de 16 anos.

Non sei se pola súa forma de ser ou porque pertence a unha familia de un alto nivel económico, parece que se puxo de moda estar en contra de esta activista. Tamén algúns din que é unha marioneta de *non-sei-quen*, ou incluso que critica cousas que non debería criticar, e non critica outras que sí debería.

Ten 16 anos e defenderá o clima como sabe, como pode ou como lle peta, pero dende logo fai ben máis que a gran maioría, e nin acabo de comprender eu moito como se fai eso de *defender o planeta mal*.

Temos ao <q>[estúpido](https://www.eldiario.es/sociedad/Javier-Bardem-estupidos-Trump-Almeida_0_971153374.html)</q> do alcalde de Madrid, o señor *Peter Pettigrew*, decindo que  nadie coma el defende Madrid Central despois de que só uns meses atrás prometese en plena campaña política revertir Madrid Central, e incluso o intentou, ata o punto de que un xuíz tivo que pararlle os pés polo desastre medioambiental que supoñía. O mesmo que dixo que prefería donar antes á catedral de Notre Damme que para salvar o Amazonas <q>Porque somos europeos y Notre Dame está en Europa</q>.

Temos á empresa máis contaminante de España mercando a portada de gran parte dos periódicos o día do inicio da cumbre do clima para blanquear a súa imaxe.

Temos ao mar Mediterráneo completamente colapsado, quedando sen osíxeno e expulsando milleiros de animais mortos.

¡Pero o que realmente lle preocupa á xente é que Greta Thunberg defenda o planeta sendo rica!, ¡Pero qué se cré esta mocosa, se ata ten un sofá de pel na casa!

Aos que se lle debe esixir exemplaridade é aos dirixentes políticos, non nos esquezamos. E son estes precisamente os menos exemplares de todos e aínda así seguímoslle votando aos mesmos, unha e outra vez.

Non me estraña en abosulto que o planeta esté como esté, e por desgraza son bastante pesimista de cara o futuro. Na sociedade na que vivimos os do 1º mundo, co consumismo máis desmedido do planeta, eu creo que a mellora é moi improbable. A veces intento convencerme do contrario pero continuamente presinto que **os políticos non son en realidade os representantes da xente, son máis ben a representación da mesma**.

Todo eso de defender o clima está moi ben, pero no fondo danos todo un pouco igual no momento no que o alcalde de Vigo fai a súa xa típica oda ao chavacanismo e ao mal gusto co alumeado de nadal, e alá imos coma burros detras da zenoura. E se pode ser que nos saquen os [cadáveres da rúa](https://www.eldiario.es/galicia/persona-Ayuntamiento-Vigo-alternativas-habitacionales_0_958555114.html), que non podemos pasear como se merece tanto megavatio.

Nun mundo donde estamos anestesiados por sobreinformación, estamos tan afeitos a ver casos de corrupción, guerras, e desatres que xa case nin nos inmutamos máis de eses 5 minutos que dura a noticia no telexornal. Un mundo, ás veces, demasiado parecido ao descrito por Aldous Huxley en *Un mundo feliz*.

Que quede claro que todo esto que comento non é culpa nosa. Ou, cando menos, non só nosa. Pero non sexamos nós mesmos os que poñemos paos nas rodas cando alguén fai algo por cambiar as cousas.

O gran valor que eu vexo en Greta Thunberg é que, de repente, neste mundo anestesiado,  logra despertar unha actitude reaccionaria funcionando como catalizador para millóns de nenas e xóvenes. En cuestión de meses, millóns de nenas e adolescentes en todo o mundo vense representadas nela.

Paréceme algo realmente xenial que de golpe, en lugar de seguir a unha YouTuber, a unha actriz ou a unha cantante de *Reggaetón*, a xuventude queira seguir a unha activista contra o cambio climático. Algo impensable fai 12 meses.  E sinceramente, espero que así siga.

Remataba o outro día unha a retransmisión da TV na manifestación de Madrid con unha entrevista a unha nena decindo unha frase moi clara: «Quiero ser como ella». Non nos damos conta do importante que é esa frase. Como non nos damos conta do desastre ecolóxico que estamos vivindo e que estamos comezando a pagar.

Sempre houbo xente que cando alguén sinala a Lúa, mira o dedo.
