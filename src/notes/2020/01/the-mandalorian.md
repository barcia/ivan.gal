---
title: The Mandalorian
date: 2020-01-02T17:20:00+02:00
image: the-mandalorian-the-child.jpg
tags:
  - tv
---

{% img "the-mandalorian-the-child.jpg" "The Child en The Mandalorian" %}

Nas vacacións de Nadal vin a serie **[The Mandalorian](https://www.imdb.com/title/tt8111088/)** e despois de ver as películas de **Star Wars** feitas por Disney a verdade é que tiña poucas esperanzas postas nesta serie, pero nada máis lonxe da realidade: **pareceume realmente boa**.

A serie de 8 capítulos de momento só está dispoñible na plataforma de **Disney+** nos EEUU (Chega en Marzo a España). Xa se anunciou que haberá 2º tempada.

Esperábame algo que simplemente aproveitase a marca Star Wars, pero nada de iso, é unha serie con unha trama totalmente nova pero **moi integrada en todo o universo de Star Wars** que xa coñecemos. Non quero facer *spoilers*, pero temos ao Imperio, Jedis, Tattoine, etc… E por certo, *The Mandalorian* non é *Boba Fett*, éste simplemente era una mandaloriano máis.

A maior sorpresa é que pareceu unha serie un tanto oscura e sobretodo dirixida a un público adulto, nada que ver coas películas.

Para situarnos, entre a fin da 1ª triloxía (Imperio) e a 3º triloxía (1ª Orden) pasan 30 anos. A serie está situada 5 anos despois do fin da 1ª triloxía, con unha recén estreada República onde non todo é maravilloso e un Imperio que se resiste a desaparecer, mafias, cazarecompensas, etc.

Na serie afondamos sobre qué son os Mandalorianos, unha especie de clan segredo de guerreiros de élite ao máis puro estilo *Assassin's Creed* que xa me parecen, cando menos, tan interesantes como os Jedi, e tamén nos presentan unha trama principal con *The Child* (Ou Baby Yoda, como xa se está facendo mundialmente coñecido) como eixo principal que, sinto facervos aquí un *spoiler*, pero non se pecha en nin por asomo ao remate da 1º tempada.

O dito, **recoméndovos moito que a vexades** e esperemos que Disney siga por este camiño.
