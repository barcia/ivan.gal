---
title: Alba De Gloria
date: 2020-07-29T15:13:47+02:00
excerpt: O discurso Alba de Gloria de Castelao pasa a estar no YouTube
tags:
  - galiza
---

A finais do 2018 estreouse en San Domingos de Bonaval (Santiago de Compostela) a exposición "*Alba de Gloria. Unha Experiencia*", comisariada por Manuel Gago.

Eu tiven o pracer de desfrutar no seu momento desta experiencia en 3D na que, con unhas lentes de realidade virtual, unha recreación do mesmísimo Castelao te convidaba a revivir o seu mítico discurso.

**Alba de Gloria** foi un discurso que **Castelao** pronunciou en Bos Aires o **25 de xullo do 1948** co gallo da celebración do Día de Galicia, e sendo xa el consciente que probablemente nunca máis volvese á súa terra. É considerada unha das maiores xoias de oratoria en lingua galega, e non é para menos.

Unha mensaxe de esperanza e de futuro. De poñer en valor o que somos.

O Consello da Cultura Galega acaba de colgar o vídeo no YouTube.


{% youtube "0TzduLWOVwE" %}
