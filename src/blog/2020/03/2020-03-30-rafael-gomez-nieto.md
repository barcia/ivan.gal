---
title: Rafael Gómez Nieto
date: 2020-03-31T22:43:38+02:00
excerpt: "Faleceu Rafael Gómez Nieto, o último sobrevivinte de La Nueve, a compañía de republicanos españois que combateu o fascismo por toda Europa e reconquistou París"
image: rafael-gomez-nieto-la-nueve.jpeg
tags:
  - historia
---

Hoxe faleceu Rafael Gómez Nieto (99) en Estrasburgo a causa do COVID-19. Rafael era o último supervivinte da **9ª Compañía da División Leclerc**, máis coñecida como ***La Nueve***.

Os integrantes desta épica compañía republicana quedaron sen patria o día que finalizou a guerra civil en España e tiveron que exiliarse, pero decidiron facelo adicándose ao que mellor sabían facer: **enfrontar o fascismo** alá onde fose preciso.

E así o fixeron en lugares como España, África, Francia e Alemaña gañando unha gran fama entre todos os Aliados. E terrible entre os Nazis.

Unha fama que os sitúa o **24 de agosto do 1944** ás portas de unha París ocupada polos fascistas. París, o gran símbolo de Europa nese momento. Os Aliados dispúñanse a recuperala, e para iso encomendáronlle a tarefa aos mellores combatentes que tiñan: os republicanos españois. *La Nueve* liderou o ataque.

Os primeiros tanques en entrar en París tiñan nomes como Guadalajara, Ebro, Brunete, Belchite ou Guernica, este último conducido polo propio Rafael, e todos eles baixo a bandeira republicana española. Bandeira que se colguou por uns momentos no edificio do concello de París.

![La Nueve despois de entrar en París](https://cdn.ivan.gal/imaxes/rafael-gomez-nieto-la-nueve.jpeg)

 A ***Libération de Paris*** é sen dúbida un dos eventos históricos máis importantes do século XX, pois foi o derribo da primeira carta que conlevou toda a caída do castelo de naipes Nazi.

Por se non fose pouco, Rafael participou tamén tempo despois no ***Asalto ao Nido da Águia*,** unha incursión nos Alpes para asaltar o búnker do mesmísimo Adolf Hitler, e non só participou, senón que lle roubou ao caudillo alemán un xogo de té de prata e unha cámara de fotos que conservou durante anos.

En Francia, todos os integrantes recibiron as maiores honras que pode recibir un militar francés, e todos os anos se lle realiza unha **homenaxe**.

En España nunca se lle fixo tal homenaxe a *La Nueve*, **non aparece nos libros de historia** nos colexios nin sequera moita xente sabe da súa existencia.

Agora xa non se lle fará ningunha homenaxe en vida, pero faremos o posible para que non se olvide a súa historia. Se non fose por Rafael e os seus camaradas, pode que hoxe Europa fose algo moi distinto do que é.

Un zapateiro antifascista de Almería que chegou a conducir un dos tanques que liberou París dos Nazis.

Que a terra lle sexa leve.

![Rafael Gómez Nieto](https://cdn.ivan.gal/imaxes/rafael-gomez-nieto-la-nueve2.jpg)

Hai un [libro](https://www.casadellibro.com/libro-la-nueve-los-espanoles-que-liberaron-paris/9788466659352/3019252) moi bo de Evelyn Mesquida que nos conta todo o que foi *La Nueve*.

* [Fallece el último superviviente de la compañía que liberó París de los nazis - La Vanguardia](https://www.lavanguardia.com/cultura/20200331/48215141168/rafael-gomez-nieto-la-nueve-paris-nazis-hitler-republicanos.html)
* [Muere de coronavirus Rafael Gómez, el último español de La Nueve - EL PAÍS](https://elpais.com/cultura/2020-03-31/muere-de-coronavirus-rafael-gomez-el-ultimo-espanol-de-la-nueve.html)
* [Fallece con coronavirus Rafael Gómez, último superviviente de ‘La Nueve’, la compañía de españoles que liberó París de los nazis - ElDiario.es](https://www.eldiario.es/sociedad/Fallece-Rafael-Gomez-Nieto-Paris_0_1011749828.html)
* [La Nueve - Wikipedia, la enciclopedia libre](https://es.wikipedia.org/wiki/La_Nueve)
