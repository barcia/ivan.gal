---
title: Kathrine Switzer
date: 2017-11-11
excerpt: Aínda que pareza mentira, hai só 50 anos as mulleres non podían correr maratóns. Kathrine Switzer amosounos na maratón de Boston o camiño para cambiar as cousas.
image: kathrine-switzer-boston-1967.jpg
tags:
  - deporte
  - feminismo
  - historia
---

Ano **1967**. **Boston** era xa daquela unha cidade de referancia no que se refería ó atletismo popular, e máis concretamente na proba raíña do atletismo: **a maratón**.

Pero hai tan só 50 anos o mundo das maratóns era moi distinto a como o coñecemos hoxe en día. Tan distinto, coma que por lei só podían correlas **deportistas varóns**.

Antes de contar a proeza de “Kathy”, repasaremos un pouco a **historia**.

Como algúns saberedes, a maratón está inspirada no mito da fazaña do soldado grego Fidípedes cando, durante a batalla de Marathon (490 a. C.) percorreu unha distancia de uns**37 Km. correndo dende Marathon ata Atenas** para anunciar a victoria sobre os persas. E digo mito, porque parece ser que a realidade é que percorreu **213 Km.** dende Atenas ata Esparta para pedir reforzos. A verdade é que distintos historiadores antigos narran a mesma historia con protagonistas, localizacións e motivacións diversas, pero o que nos importa é que o que pasou á historia con máis forza é o mito de Fidípedes e a súa carreira entre Marathon e Atenas.

Inspirado neste mito, nos xogos olímpicos de **Atenas de 1896** inclúese por primeira vez a proba da maratón, eso sí, **só para a categoría masculina**.

Un ano despois, en **1897**, celébrase a **1ª maratón de Boston**. Dende ese día ata hoxe celebrouse tódolos anos ininterrumpidamente, sendo hoxe en día **a maratón máis famosa do mundo**, e a maratón máis antiga celebrada de forma continua.

Pero volvemos agora a **50 anos atrás dos nosos días**. A protagonista desta historia, **Kathrine Virginia Switzer**, de **19 anos**, nacida en Alemaña e nacionalizada estadounidense, era afeccionada ao atletismo dende pequena. Participaba en probas que hoxe serían de **media distancia**. Ela víase capacitada para correr máis distancia, pero nesta época considerábase que unha muller era **totalmente incapaz de correr unha maratón**. Era inpensable.

Kathy estudaba xornalismo na universidade de Siracusa e comezou a adestrar de xeito extraoficial co equipo masculino de atletismo, pois non existía equipo feminino. Alí coñeceu ao seu **adestrador Arnie Briggs**. Éste estaba contento de que unha muller se animase a practicar o atletismo, e contoulle historias das 15 maratóns de Boston que el correra.

Cando Kathy lle comentou ao seu adestrador Arnie que quería correr unha maratón, éste contestoulle: **“Ningunha muller pode correr unha maratón“**. Estas palabras doéronlle especialmente, e máis vindo de quen viñan, pois nin o seu adestrador pensaba que fose quen de facelo. Por fortuna, **ela sí estaba convencida de que podía conseguilo**, así que conseguiu convencelo de que lle axudase a adestrar para a maratón. *“Se realmente algunha muller pode facelo, tí podes facelo”* admitiu Arnie.

Cabe destacar o papel de **Tom Miller**, xogador de fútbol americano e mozo de Kathrine, pois nunha sociedade tan machista como a da época, el tamén apoiou e animou a Kathy a conseguir o seu obxetivo.

Tres semanas antes da maratón, **Kathrine xa corría os 42 Km. sen dificultade**, pero agora estaba o maior problema: **anotarse na carreira**. Kathy, Arnie e Tom (estes dous últimos tamén ían correr a maratón) revisaron a normativa para asegurarse de que non cometían ningún delito, pero por fortuna, como se pensaba que a ningunha muller se lle ocorrería correr unha maratón, pois **nen sequera se mencionaba ás mulleres na normativa**, polo que técnicamente prohibido non estaba. Aínda así, sabían que ben visto non estaría e que terían problemas, así que decidiron anotarse coas iniciais da atleta, K.V. Switzer, e a inscripción foi aceptada. A Kathrine asignouselle o xa famoso **dorsal 261**.

Kathy asegura que o **día previo** á carreira estaba algo desmoralizada. Chamou a seus pais para contarlle o que era unha maratón, e que estaba en Boston para intentar correr a maratón máis famosa do mundo, e a resposta de seu pais foi: *“Oh, vamos, ¡claro que podes facelo!, eres forte e entrenaches ben, ¡faralo xenial!”.* Era exactamente o que Katherine precisaba escoitar.

E chegou o **día da carreira**, mércores 19 de Abril do 1967. Kathrine estaba especialmente nerviosa por se xurdía algún problema (por se non fose pouco o nervioso que pode estar un atleta ante a súa primeira maratón) pero todo foi acontecendo **sen sobresaltos**.

Xa **na liña de saída**, tódolos demáis corredores **extrañábanse** enormemente ao ver a unha muller alí, pero ela asegura que a maioría alegrábanse de que o intentase e **dábanlle folgos** (Algún ata lle pedíu consellos para convencer á súa muller para que correra).

E comezou a carreira, levaba un bo ritmo e todo ía xenial ata o **quilómetro 3**, cando escoitou uns zapatos correndo detrás dela e unha voz gritando **“¡Fóra da miña carreira!”**. Era **Jock Semple**, director da carreira.

Jock intentou agarrar a Kathy para arrincarlle o dorsal e **expulsala da carreira**, pero Kathy contou coa axuda de Arnie que se interpuxo entre ela e Jock; e de Tom, que placou e derribou a éste último e animou a Kathy a que seguira correndo decíndolle “corre como nunca”. Parece ser que houbo outros corredores que tamén se interpuxeron para axudar á atleta para que ésta poidese seguir correndo.

{% figure "Fig. 1. Foto histórica de Kathrine Switzer intentanto ser expulsada da maratón de Boston e o seu mozo Tom placando ó director da carreira
" %}
![Foto histórica de Kathrine Switzer intentanto ser expulsada da maratón de Boston](imaxes/kathrine-switzer-boston-1967.jpg)
{% endfigure %}

Creouse moito barullo ao redor, e dende ese momento ata o final as **cámaras** centráronse en todo momento en Kathrine, **a muller que estaba a correr unha maratón**. Ela continuou aterrada, pero consciente ao mesmo tempo de que, agora máis que nunca, debía rematar como fose **e demostrarlle a todo o mundo que unha muller sí podía correr unha maratón**.

Despois disto, Tom púxose nervioso e culpou a Kathy de que él golpease a un oficial, e de que poidese así perder a oportunidade de ir co equipo olímpico, e entón recriminouna, comezou a correr e afastouse dela. Esto fixo **sentir fatal** á nosa protagonista, que ata comezou a chorar en plena carreira polas palabras da súa (ex)parella, pero unha vez máis estaba **o seu adestrador ao seu lado:** *“Déixao ir! Olvídao! Corre e sacúdeo!”.*

E así o fixo. Pasadas 4 horas e 20 minutos Kathy atravesou a meta. Sabía que fixera algo importante, pero non era en absoluto consciente de que acababa de cambiar o deporte feminino **para sempre**.

Ela asegura que durante a carreira viu claro que quería adicar a súa vida a axudar ás mulleres a sentir a sensación de poder, forza e **liberdade** que ela estaba sentido. Dí que “*comezou a carreira sendo unha nena, e rematouna sendo unha muller adulta*“.

Á mañá seguinte, de camiño á casa, pararon nunha gasolinera a repostar e a tomar un café, e cando viu con asombro na prensa que saía en **tódalas portadas** foi cando se comezou a decatar da repercusión que tiña o que acababa de lograr. A historia xa cambiara para sempre.

Despois desta carreira, a AAU (Unión de Atletas Amateurs) decidiu prohibir expresamente a participación de mulleres en maratóns, pero a **forza** e **unión** que comezaron a amosar as atletas ante esta situación xa era imparable, e **5 anos** máis tarde aceptouse, por fin, que as mulleres tamén poidese correr maratóns.

Por suposto, Kathrine seguiu correndo toda a súa vida. Chegou a gañar a maratón de Nova York (1974) e a quedar segunda na de Boston (1975).

Actualmente é -ademáis de atleta- escritora e organiza maratóns por todo o mundo.
Este ano **2017**, 50 anos despois daquel día, Kathrine Switzer (70 anos), volveu a rematar a maratón de Boston co dorsal 261.


{% figure "Fig. 2. Kathrine Switzer na maratón de Boston do 2017 co dorsal 261" %}
![Kathrine Switzer na maratón de Boston do 2017 co dorsal 261](kathrine-switzer-boston-2017.jpg)
{% endfigure %}
Katherine conta a súa historia con detalle nun artigo (en inglés) na [súa páxina web.](http://kathrineswitzer.com/about-kathrine/1967-boston-marathon-the-real-story/). Ademáis tamén ten publicada a súa [biografía](https://www.amazon.es/Marathon-Woman-Running-Revolutionize-Womens/dp/0738213292/ref=sr_1_1?ie=UTF8&qid=1510394806&sr=8-1&keywords=marathon+woman) e podedes botarlle un ollo ao extraordinario especial que lle fixeron na revista Runner’s World hai 10 anos (en inglés), co motivo do 40 aniversario da súa primeira maratón: [“A Muller que o comezou todo”](http://kathrineswitzer.com/site/wp-content/uploads/SwitzerStory_RunnersWorld.pdf).

Hoxen en día as mulleres poden desfrutar do deporte igual que os homes, pero por desgraza hai outros moitos aspectos no día a día nos que **non somos tratados todos por igual**. Todas ao longo da súa vida sofren **discriminación só por ser mulleres**. Xá dende pequenas. Moitas veces de forma tan asumida e aceptada, que nin nos decatamos de que se está a discriminar. Kathrine Switzer amosounos fai 50 anos o camiño para**cambiar isto**.
